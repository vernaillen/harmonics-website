---
title: Trancedans
showToc: false
---

### Geblinddoekte dans meditatie

Door geblinddoekt te dansen en geen visuele prikkels binnen te laten, zak je gemakkelijker in je lichaam en worden andere gewaarwordingen sterker. 
Al dansend komen we uit ons hoofd, in ons lichaam en maken we een innerlijke reis. Zo kan Trancedans helpen om beperkende conditioneringen los te laten en trauma's gericht naar boven te brengen en te verwerken. 

::FloatingImage
---
src: /images/trancedance/pexels-cottonbro-studio-10556674-flipped.jpg
width: 280
caption: picture by cottonbro studio
captionUrl: https://www.pexels.com/photo/blindfolded-woman-dancing-on-a-rock-10556674/
imageShadow: true
---
::

Je kan de dans aanvatten met een specifieke intentie, een inzicht dat je wil ontvangen, iets om te verwerken, of gewoon om het leven te vieren.
Er zijn geen vaste passen, je beweegt vrij en danst je eigen dans vanuit jouw innerlijke zelf. 
Dit laat toe om vaste geconditioneerde denkpatronen los te laten of te transformeren.
Je wordt meegevoerd naar daar waar heling plaatsvindt. 

> Een trancedans is een diepgaande ervaring die je uitnodigt om terug te keren naar jezelf. In veel hedendaagse dansvormen ligt de nadruk op de recreatieve en sociale aspecten, zoals het kijken en bekeken worden.
Trancedansen zijn niet bedoeld om te communiceren met de buitenwereld, maar vinden plaats binnen de context van spiritualiteit, persoonlijke groei en transformatie. Muziek, dans en spiritualiteit zijn onlosmakelijk met elkaar verbonden.
Bewegen op ritmische en melodieuze klanken is niet alleen leuk, maar muziek en dans kunnen ons ook in geestvervoering brengen en bijdragen aan onze gezondheid.

Bron: [Wat is Trancedans? door Aernoudt Knecht](https://www.trancedans.net/trancedans-en-muziek/index.html)

De dans vindt plaats binnen een veilig afgebakende ruimte, en er zijn meerdere facilitators die goed voor je zorgen.
Er is geen enkele voorafgaande dans ervaring of kennis vereist.

### Oorsprong

Een Trancedans is een shamanistische dansreis die we terugvinden in veel traditionele culturen over de hele wereld:
> Meestal is een trancedans ingebed in een ritueel. Dit soort rituelen zijn oeroud en vind je terug in culturen van over de hele wereld, zoals de Inuit, de Navajo en de Sioux van Noord-Amerika, de Siberische sjamanen, de Vodou van Benin en Haïti, de Santeria van Cuba, de Saami van Scandinavië, de Huichol van Mexico, de wervelende Soefi’s en de Yoruba van West-Afrika. De Umbanda van Brazilië combineren Rooms-Katholicisme met de religieuze gebruiken van de Yoruba. Zij geloven dat je tijdens een trancedans vervuld wordt van Spirit en anderen kan genezen. 
Ook tijdens de Ierse rivierdansen, de Balinese maskerdansen en de Indische tempeldansen gaan de dansers in trance. Trancedans is van alle tijden, en tot op de dag van vandaag zoekt de energie van trance en extase haar weg, bijvoorbeeld via de party's van dansende jongeren.

Bron: [Wat is Trancedans? door Aernoudt Knecht](https://www.trancedans.net/trancedans-en-muziek/index.html)

### Muziek

De muziek voor de trancedans wordt zorgvuldig uitgekozen door [Wouter](/about). Daarbij wordt meestal gewerkt rond één bepaald thema, en wordt veel aandacht besteed aan het creëren van een diepgaande, meeslepende flow met helende klanken en ritmes.
Een recent gevolgde [sound healing opleiding](https://www.akasharetreatcenter.com/soundhealing-training), en bescheiden dj-skills uit een vorig leven, komen daarbij goed van pas.

Hier kan je luisteren naar een trancedans set van een vorige sessie: [Trancedans Muziek](/news/trancedancemusic).
Voor elke sessie wordt telkens andere muziek gebruikt, gebaseerd op het thema voor die specifieke sessie.

### Maandelijkse sessies bij Dwarsligger

Vanaf januari 2023 plannen we een maandelijkse trancedans sessie bij [vzw Dwarsligger in Melle](https://www.dwarsligger33.com/).

Elk van deze sessies gebeurt in co-creatie met een collega facilitator.
Daardoor kunnen we de trancedans combineren met bijvoorbeeld ademwerk, drumcirkel of sound healing, wat zorgt voor een nog diepgaandere ervaring.

Eerstvolgende sessies:

 * Maandag 20 maart 2023 om 18u45
gefaciliteerd door [Karien 'Iztacitlal'](https://www.shamanour.be/autobiografie) & [Wouter Vernaillen](/about) 
 * Maandag 17 april 2023 om 18u45

Je kan ook inschrijven op :MailchimpExternalLink om op de hoogte te blijven ivm nieuwe data.

### Meebrengen
* een blinddoek, best met meerdere donkere lagen stof
* een (yoga) kussen om te zitten (tijdens de opening en closing cirkel)
* een dekentje (tijdens integratie moment na de dans)
* flesje water
* eventueel pen en papier om na de dans je ervaringen te noteren

### Locatie

:DwarsliggerLocationInfo

![dans ruimte bij Dwarsligger](/images/trancedance/dwarsligger.jpg)